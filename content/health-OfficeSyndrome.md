---
title: 9 โรคอันตรายคนออฟฟิศ
date: '2025-10-6'
author: อ.จัสติน รัตนมงคล
---

# 9 โรคอันตรายคนออฟฟิศ

**1. โรคผมร่วง** :

เป็นโรคร้ายเลยทีเดียว ไม่ใช่แค่ร่วงถึง 30 เส้นต่อวัน อาการก็มีสาเหตุมาจากความเครียดของพนักงานทั้งหลาย ยิ่งเครียดยิ่งร่วง แต่อีกปัจจัยหนึ่งที่คุณอาจไม่เคยคิดนั่นก็คือการขาดแสงอาทิตย์ จริงหรือ สังเกตหรือไม่ส่วนใหญ่แล้วพนักงานจะไม่ค่อยได้รับแสงแดดในยามเช้า แดดในยามเช้าจะช่วยให้เราสังเคราะห์วิตามินเคที่จำเป็นต่อร่างกาย รวมถึงหนังศีรษะด้วย

**2. อาการปวดหัว, ไมเกรน, อัลไซเมอร์** :

สาเหตุ ก็คงทราบโดยทั่วไปด้วยว่าเกิดจากความเครียด แต่สาเหตุอีกประการที่น่าสนใจคือการรับประทาน ท่านที่มีอาการดังกล่าวรับประทานสิ่งเหล่านี้หรือไม่ แอลกอฮอล์ กาเฟอีน(กาแฟ น้ำอัดลม ยาชูกำลัง) อาหารไขมันสูง อาหารประเภทเนื้อสัตว์ 90% ของอาหารหลัก ถึงแม้ว่าอาการอัลไซเมอร์จะเป็นอาการสมองเสื่อมโดยไม่ทราบสาเหตุ แต่สาเหตุหลักๆ ของอาการสมองเสื่อมอื่นๆ ก็คือ การรับประทานอาหารดังกล่าว อีกสาเหตุหนึ่งที่น่าสนใจคือการขาดการออกกำลังกาย โดยปกติเราต้องออกกำลังกายประมาณ 10 ชั่วโมงต่อสัปดาห์เป็นอย่างน้อย แต่พนักงานเงินเดือนเอาเวลาไหนไปออกกำลังกาย แค่ทำงานก็ฟุบแล้ว

**3. อาการปวดตา น้ำตาแห้ง** :

นอกจากความเครียดแล้วเหตุใหญ่ๆ ก็คือ การนั่งหน้าจอเกินวันละ 6 ชั่วโมง และการเพ่งอยู่หน้าจอในที่มืดรวมทั้งการขาดวิตามินเอ และบี

**4. อาการไซนัส เป็นหวัด คัดจมูก ภูมิแพ้** :

ก็วันๆ นั่งอยู่แต่ในห้องปรับอากาศ ถ้าเครื่องปรับอากาศเป็นรุ่นประหยัด ไม่มีตัวกรองอากาศที่มีประสิทธิภาพ อาการเหล่านี้จะถามหาแน่นอน ควรออกไปสูดอากาศข้างนอกบ้าง ปอดจะได้ไม่พังก่อนเวลาอันควร

**5. ปากเหม็น** :

อันเนื่องมาจากความ เครียด แบคทีเรียจะทำงานอย่างมีประสิทธิภาพในภาวะที่คุณเครียด และมีอาหาร อาหารพวกกาแฟ แอลกอฮอล์ รวมทั้งการพูดจาที่น้อยกว่าปกติ ทำให้น้ำลายบูด ลองสังเกตง่ายๆ ว่าในยามเช้า จะรู้สึกว่าปากมีกลิ่นมาก น้ำลายจะไม่ถูกบีบออกมาในยามที่เราไม่ได้ขยับปาก ดังนั้นปากจึงแห้ง และแบคทีเรียก็จะย่อยน้ำลาย และฟันฟางของท่านๆ แล้วปล่อยแก๊สออกมา อาการฟันผุก็เป็นสาเหตุหนึ่งที่ทำให้ปากเหม็นได้

**6. อาการปวดคอ ปวดไหล่ ปวดข้อ ปวดนิ้ว** :

โดยมากเกิดจากอาการนั่งทำงานผิดท่าทาง นั่งเก้าอี้โต๊ะที่ไม่รองรับต่อการทำงาน แต่ท่านรู้หรือไม่ว่า แม้ท่านนั่งถูกท่าแล้ว แต่หากนั่งเป็นเวลานานๆ ก็เมื่อย

**7. อาการอ้วน** :

ทุกวันเรากินอาหารอย่างน้อย 3 มื้อ มีพลังงานมากมายเข้า แต่ออกน้อยนิดก็อ้วนเป็นธรรมดา โดยที่ยาลดความอ้วน ยี่ห้อไหนก็ช่วยไม่ได้ ยกเว้นยานั้นจะทำให้ไขมันในตัวท่านเปลี่ยนเป็นพลังงานทั้งหมด อาหารประเภท แฮมเบอร์เกอร์ น้ำอัดลม พิซซ่า เป็นส่วนสำคัญ งานด่วน แล้วกินด่วน ก็อ้วนด่วน รวมทั้งการกินอาหารแบบกินไปทำงานไป จะทำให้อิ่มช้า และกินได้มาก

**8. อาการโรคกระเพาะ ความเครียด** :

ตัวการหลักๆ ก็ทราบดีอยู่แล้ว แต่การนอนไม่พอ ก็มีส่วนทำให้เกิดอาการเหล่านี้ด้วยเช่นกัน การกินอาหารแบบเร่งรีบ ทำให้กระเพาะ และระบบขับถ่ายทำงานได้ไม่มีประสิทธิภาพ และการกินไม่เป็นเวลา

**9. ริดสีดวง** :

เกิดจากการที่นั่งกันวันหนึ่งๆ กี่ชั่วโมงกัน ไหนจะโอทีอีก การนั่งนานๆ จะทำให้เกิดการกดทับเส้นเลือดดำบริเวณปลายลำไส้ก็เกิดอาการเลือดคั่ง บวม ยิ่งน้ำหนักมาก อาการก็เป็นไว ควรลุกเดินบ้าง

ขอบคุณข้อมูลมีที่มาจาก : กระทรวงสาธารณสุข
