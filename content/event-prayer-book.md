---
title: หนังสือสวดมนต์วัดสวนอธิษฐาน
date: '2010-1-30'
author: อ.จัสติน รัตนมงคล
---

# หนังสือสวดมนต์วัดสวนอธิษฐาน

ความคืบหน้าในการดำเนินงาน นำถวายแก่ทางวัดเรียบร้อย ณ. วันที่ ๓๐ มกราคม ๒๕๕๓

หนังสือเสร็จแล้วจ้า

เรียนพี่น้องทุกท่านแห่งเวปสมาธิดี ดอท เน็ททราบ

ขออนุโมทนาบุญแก่พี่น้องทุกท่านที่ร่วมบุญเป็นเจ้าภาพจัดสร้างหนังสือสวดมนต์ถวายวัดสวนอธิษฐาน

พี่น้องที่ตั้งตารอดูผลงาน...รออีกนิด...ใกล้แล้วจ้า แต่ว่าใครไปปริวาสได้เห็นหนังสือใหม่แน่นอน
ตอนนี้ขอแอบอุปหน้าตาหนังสือเก็บเป็นความลับไว้ก่อน  ใครอยากเห็นต้องไปดูที่วัดจ้า....

สรุปรายละเอียดเกี่ยวกับหนังสือ (ยืนยัน)

- จำนวนพิมพ์ ๑,๐๐๐ เล่ม
- ขนาด A4 (เท่าเดิม)
- ปก เป็นปกอ่อน เคลือบยูวี พิมพ์ 4 สี ซึ่งรูปแบบออกแบบโดยทางวัด
- เนื้อหาพิมพ์ด้วย กระดาษปอนด์ความหนา 80 แกรม
- เนื้อหาจัดรูปแบบได้ 140 หน้า
- ส่วนเนื้อหาจัดวางรูปแบบ วรรคตอน โดยพินิจจากทางวัด
- การเย็บเล่ม เป็นแบบสันกาว
- ราคาพิมพ์ต่อเล่ม 74.00 บาท ต่อเล่ม (รวมค่าพิมพ์ อาร์ต เพลท และอื่นๆเรียบร้อย)
- ค่าใช้จ่ายในการพิมพ์รวม ๗๔,๐๐๐.๐๐ (เจ็ดหมื่นสี่พันบาทถ้วน)
- จัดนำส่งถวายวัด ๓๐ มกราคม ๒๕๕๓ ( ถ้าไม่ลืม จะเอารูปมาฝาก)

ขอนุโมทนาบุญกับญาติธรรม ญาติบุญทั้งหลายที่ช่วยกันคนละไม้คนละมือ จะด้วยเมตตาเอื้อเฟื้อถามไถ่  ร่วมบญด้วยกำลังกาย กำลังใจ  และกำลังทรัพย์  อีกทั้งพี่ๆน้องๆ เช่น อาจารย์จัสติน พี่ชาลี คุณเปิ้ล คุณกานดา คุญปิยะ  พี่ธีระชัยที่ร่วมกันประสานงานบุญนี้ ไม่ว่าจะเป็นรวบรวมสายบุญ ขับรถไปรับต้นฉบับจากวัด อ่านตรวจพิสูจน์อักษร  อาสาขับรถไปส่งหนังสือที่พิษณุโลก และพี่ๆน้องๆอีกหลายๆท่านที่อาจมิได้เอ่ยนาม แต่ล้วนช่วยกันทำให้โครงการนี้มีความคืบหน้าไปด้วยดี

## ทีมงานขอรายงานความคืบหน้าการดำเนินงานดังนี้

ความคืบหน้าในการดำเนินงาน

- ณ.๒๕ ธ.ค.๒๕๕๒ - ได้จัดส่งไฟล์ให้ทางวัดตรวจพิสูจน์อักษร และเพิ่มเติมข้อมูลตามสมควร  ตอนนี้รอการตอบกลับเพื่อดำเนินการในลำดับถัดไป
- ณ.๔ ม.ค.๒๕๕๓ - รอการตอบกลับจากหลวงพี่โหน่งอยู่ค่ะ
- ณ.๘ ม.ค.๒๕๕๓ - ปกนอกออกแบบเสร็จแล้วเตรียมนำเสนอให้ทางวัดแนะนำหากต้องมีข้อปรับปรุง ส่วนเนื้อหาก็ยังรออยู่
- ณ.๑๓ ม.ค.๒๕๕๓ -หลวงพี่โหน่งให้เนื้อหามาทำแบบ ทั้งหมดทั้งมวลประมาณ 130 หน้า ตอนนี้กำลังส่งให้ทางโรงพิมพ์จัดรูปเล่มอยู่ คงต้องใช้เวลาสักพักใหญ่ รูปแบบเล่มเปลี่ยนโฉมใหม่เพราะหนาเกินเย็บแม็กซ์ เท่าที่โรงพิมพ์ตีราคาคร่าวๆมา จะอยู่ประมาณเล่มละ 74.00 บาท ( กำลังเจรจาต่อราคาเพื่อจะถูกลงกว่านี้ได้อีกหน่อย ) คาดว่าทุกอย่างน่าจะแล้วเสร็จตามกำหนดการที่ตั้งใจไว้ คือทีมงานอยากนำไปถวายภายในเดือนมกราคมนี้ ก่อนงานปริวาส
- ณ.๑๖ ม.ค.๕๒ - ทางวัดอนุมัติรูปแบบปกนอก และปกในเรียบร้อย
- ณ.๑๙ ม.ค.๒๕๕๓ - ตรวจอาร์ตส่วนเนื้อหารอบที่ ๑แล้ว จัดส่งกลับฝ่ายศิลป์ให้แก้ไขใหม่ มีการปรับย่อหน้าและรูปแแบบตัวหนังสือเพิ่มเติม ขยายตัวหนังสือบางส่วน จำนวนหน้ากลายเป็น ๑๔๐ หน้า ฝ่ายศิลป์รับไปแก้ไขและจะส่งกลับมาตรวจรอบสองภายใน ๑-๒ วัน
- ณ.๒๑ ม.ค.๒๕๕๓ - ตรวจอาร์ตส่วนเนื้อหารอบที่ ๒ แล้ว จัดส่งกลับฝ่ายศิลป์ให้แก้ไขใหม่ ฝ่ายศิลป์รับไปแก้ไขและจะส่งกลับมาตรวจรอบสามภายใน ๑-๒ วัน
- ณ.๒๒ ม.ค.๒๕๕๓ - ตรวจอาร์ตส่วนเนื้อหารอบที่ ๓ แล้ว จัดส่งกลับฝ่ายศิลป์ให้แก้ไขใหม่ ฝ่ายศิลป์รับไปแก้ไข
- ณ.๒๕ ม.ค.๒๕๕๓ - เกิดความล่าช้าในส่วนเนื้อหานิดหน่อย ขณะนี้ตรวจอาร์ตส่วนเนื้อหารอบที่ ๔ แล้ว ( คาดว่าน่าจะเป็นรอบสุดท้ายเพื่อทำการยิงเป็นฟิล์ม) ๑๖.๐๐ น. ตรวจปรู้ฟดิจิตัลส่วนปกสี่สี เรียบร้อย
- ณ.๒๙ ม.ค.๒๕๕๓ - หนังสือพิมพ์เสร็จสมบูรณ์ เตรียมจัดส่งไปถวายที่วัด ณ.พิษณุโลกต่อในวันเสาร์ที่ ๓๐ มกราคม

---

## สรุปรายนามท่านผู้ร่วมเป็นเจ้าภาพดังนี้

![img](/images/event/aa_1.jpeg)

***ทีมงานพยายามเต็มที่  เนื่องจากระยะเวลาทำงานค่อนข้างกระชั้นชิด หากบกพร่องประการใดขออภัยไว้ณ.ที่นี้ นะจ๊ะ***

ใบเสร็จรับเงินทางโรงพิมพ์จะออกให้เมื่อส่งมอบหนังสือแล้ว ทีมงานจะนำมาแสดงให้รับทราบกันภายหลัง
