---
title: วันคล้ายวันเกิดครูอาจารย์ของพระเดชพระคุณหลวงพ่อพระมหาโกศล
date: '2009-12-31'
author: อ.จัสติน รัตนมงคล
---

# หลวงพี่โหน่งฝากข่าวประชาสัมพันธ์กิจกรรมช่วงวันปีใหม่ ณ.วัดทับคล้อ (สวนพระโพธิสัตว์) พิจิตร

กำหนดการทำบุญวันขึ้นปีใหม่ ของวัดทับคล้อ (สวนพระโพธิสัตว์) พิจิตร

เริ่มงานตั้งแต่วันพฤหัสบดีที่ ๓๑ ธันวาคม ๒๕๕๒ - วันที่ ๙ มกราคม ๒๕๕๓

กิจกรรมที่ทางวัดทับคล้อ(สวนพระโพธิสัตว์) ได้จัดเป็นประจำทุกปีสำหรับพุทธศานิกชน ได้แก่ การอุปสมบทหมู่พระภิกษุสงฆ์เพื่อถวายเป็นพุทธบูชา-ธรรมบูชา-สังฆบูชา (สำหรับท่านใดที่ประสงค์จะร่วมอุปสมบทหมู่สามารถติดต่อที่วัดทับคล้อ ภายในวันที่ ๓๐ ธันวาคม ๒๕๕๒)

มีการอยู่ธุดงควัตรเป็นระยะเวลา ๙ คืน ตั้งแต่วันพฤหัสบดีที่ ๓๑ ธันวาคม ๒๕๕๒-วันที่ ๙ มกราคม ๒๕๕๓ ของพระภิกษุสงฆ์สามเณรญาติโยม อุบาสก อุบาสิกา โดยในช่วงเช้าของวันงาน ๙ วัน ทางวัดทับคล้อ (สวนพระโพธิสัตว์) มีการทำบุญตักบาตรแก่พระภิกษุสงฆ์ สามเณร อุบาสก อุบาสิกา และผู้เข้าร่วมปฏิบัติธรรมทุกท่าน และมีให้ร่วมบุญถวายสังฆทานแด่พระภิกษุสงฆ์ สามเณร ณ.วัดทับคล้อ (สวนพระโพธิสัตว์) อำเภอทับคล้อ จังหวัดพิจิตร

อนึ่งวันที่ ๑ มกราคมของทุกปี กำหนดให้เป็นวันคล้ายวันเกิดเป็นครูอาจารย์ของพระเดชพระคุณหลวงพ่อพระมหาโกศล จนฺทวณฺโณ (พระครูวิสุทธิภาวนาคุณ) จึงเรียนเชิญศิษยานุศิษย์ทุกท่านสามารถร่วมถวายสักการะแด่พระเดชพระคุณหลวงพ่อพระมหาโกศล จนฺทวณฺโณ (พระครูวิสุทธิภาวนาคุณ) โดยเริ่มพิธีถวายสักการะ ในคืนวันเพฤหัสบดีที่ ๓๑ ธันวาคม ๒๕๕๒ ตั้งแต่เวลาประมาณ ๑๙.๐๐ น.เป็นต้นไป และเมื่อถึงเวลา ๐๐.๐๐ น. ของวันที่ ๑ มกราคม ๒๕๕๓ พระภิกษุสงฆ์ สามเณร อุบาสก อุบาสิกา ร่วมสวดมนต์ต้อนรับปีใหม่ เพื่อเป็นศิริมงคลแก่ทุกท่านที่เข้าร่วมพิธีและทุกท่านที่มาปฏิบัติธรรม ณ.วัดทับคล้อ (สวนพระโพธิสัตว์) อำเภอทับคล้อ จังหวัดพิจิตร
 
ดูรายละเอียดเพิ่มเติมเกี่ยวกับข่าวสารงานบุญ กิจกรรมต่างๆ ของทางวัดทับคล้อ (สวนพระโพธิสัตว์) พิจิตร ได้ที่ http://board.watthapklo.com

ขอขอบพระคุณข้อมูลจาก วัดทับคล้อ ดอท คอม
